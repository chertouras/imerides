ΣΥΝΤΟΜΗ ΠΕΡΙΓΡΑΦΗ:

Η εφαρμογή  περιλαμβάνει ένα σύνολο λειτουργιών χρήσιμων για την οργάνωση μιας ημερίδας ή ενός σεμιναρίου, όπως πολλαπλά επίπεδα πρόσβασης, διαχείριση αιτήσεων, εκλογή – επιλογή συμμετεχόντων (από μια ή δύο κατηγορίες ενδιαφερομένων με αυτόματη συμπλήρωση κενών θέσεων και αυτόματη επανεκλογή σε περίπτωση ακύρωσης προσέλευσης), ειδοποίηση συμμετεχόντων με email, αυτόματη δημιουργία pdf βεβαιώσεων συμμετοχής, αναζήτηση με autocomplete, ταξινόμηση κ.λ.π)

Συμπληρώνοντας τα πεδία username/password : admin/admin έχουμε πρόσβαση στην ιστοσελίδα του διαχειριστή 
ενώ συμπληρώνοντας user/user έχουμε πρόσβαση στην ιστοσελίδα που βλέπουν οι αιτούντες συμμετοχής στο σεμινάριο.

Υπάρχει ένα βασικό αρχείο configuration από το οποίο θέτουμε παραμέτρους που μεταβάλλουν ανάλογα την λειτουργικότητα της εφαρμογής 
όπως αριθμό συμμετεχόντων στο σεμινάριο/ ημερίδα, μια ή δύο κατηγορίες συμμετεχόντων κλπ. 
Το αρχείο αυτό είναι το Connections/imerida.php όπου θα πρέπει να συμπληρώσουμε τα στοιχεία που απαιτούνται από το πρόγραμμα για την σύνδεση 
του με την βάση δεδομένων που θα πρέπει πρώτα να δημιουργήσουμε στο PHPMYADMIN στο ΠΣΔ.
Για την βάση δεδομένων μπορείτε να συμβουλευτείτε το αρχείο imerida.sql που περιλαμβάνει ένα extract 
της βάσης δεδομένων από το περιβάλλον localhost και όχι από το ΠΣΔ.

 Για λόγους πειραματισμού χρησιμοποιήθηκε και το mysqli extension 
και θα πρέπει να καταχωρήσουμε πάλι τα αντίστοιχα στοιχεία στο Connections/imeridasqli.php .

Θα πρέπει επίσης στο αρχείο mailphp.php να τοποθετηθούν τα στοιχεία που έχουμε από το ΠΣΔ και αφορούν τον phpmailer. Αυτά βρίσκονται από τον πίνακα ελέγχου
που υπάρχει για την διαχείριση των ιστοτόπων στο ΠΣΔ.

Υπάρχει ιστοσελίδα επίδειξης της εφαρμογής (http://epal-rodop.ser.sch.gr/imeridademo/) όπου έχουν οριστεί δύο ομάδες συμμετεχόντων με εκλογή 6 από την μια κατηγορία και 2 από την άλλη. 


Είναι απαραίτητο να υπάρχει μοναδικός αριθμός κινητού τηλεφώνου και μοναδικό  email καθώς χρησιμοποιούνται ως κλειδιά αναζήτησης στη βάση δεδομένων. 

Η εφαρμογή έχει αποσφαλματωθεί κατά το δυνατόν αλλά σε περίπτωση που βρέθει κάποιο αλγοριθμικό σφάλμα και κάποιος το διορθώσει ή θέλει απλά να με ενημερώσει ώστε να το διορθώσω εγώ, ας στείλει email στη διεύθυνση chertour at sch.gr. 
Προφανώς και μπορεί να χρησιμοποιήσει το git ώστε να κάνει διορθώσεις απευθείας στον κώδικα 
και αυτές να προστεθούν αυτόματα (μετά από review) στην εφαρμογή (απαραίτητη η βασική γνώση του git version control συστήματος).

 Είναι δυνατόν για τα σχολεία - εκπαιδευτικούς που επιθυμούν να κάνουν χρήση της εφαρμογής να γίνει ένα Skype meeting, ώστε η εφαρμογή να παρουσιαστεί δια ζώσης.

Δυστυχώς δεν μπορεί να δοθεί καμία εγγύηση για την λειτουργία της και καθένας που θα την χρησιμοποιήσει, φέρνει και την ευθύνη χρήσης της. 




